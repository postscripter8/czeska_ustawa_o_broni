### <a name="section_19"></a><p align="center">Artykuł 19</p>

Minimalny wiek uprawniający do ubiegania się o pozwolenie na broń

(1) Pozwolenie na broń grup A, D, E lub F może być wydane tylko osobie, która ukończyła 21 lat.

(2) Pozwolenie na broń grup B lub C może być wydane tylko osobie, która ukończyła 18 lat, chyba że niniejsze przepisy stanowią inaczej.

(3) Pozwolenie na broń grupy B może być wydane także osobie, która ukończyła 15 lat, będącej członkiem stowarzyszenia działającego w obszarze sportu na podstawie krajowych lub międzynarodowych przepisów i zasad, w którym strzelectwo jest integralną częścią współzawodnictwa, pod warunkiem spełnienia wszystkich innych warunków ubiegania się o pozwolenie na broń.

(4) Pozwolenie na broń grup C może być wydane uczniowi szkoły ponadpodstawowej lub szkoły zawodowej, który ukończył 16 lat, jeśli program takiej szkoły lub szkoły zawodowej zawiera zajęcia z zakresu łowiectwa/leśnictwa i polowania, pod warunkiem spełnienia wszystkich innych warunków ubiegania się o pozwolenie na broń.

(5) Pozwolenie na broń grup D może być wydane uczniowi szkoły ponadpodstawowej lub szkoły zawodowej, który ukończył 18 lat,jeśli program takiej szkoły lub szkoły zawodowej obejmuje rusznikarstwo i wytwórstwo amunicji.

(6) W przypadkach określonych w par. (3) i (4), wymagana jest pisemna zgoda ustawowego opiekuna (rodzica) i rekomendacja odpowiedniego stowarzyszenia, szkoły lub szkoły zawodowej. Osoba, która nie ukończyła 18 lat może nabyć, aczkolwiek nie zakupić (prezent, spadek, udostępnienie), i posiadać bron palną i amunicję do celów sportowych lub łowieckich wyłącznie za zgodą ustawowego opiekuna. Taka osoba może używać broni i amunicji jedynie w obecności osoby, która ukończyła 21 lat i która posiada pozwolenie na broń grupy B lub co co najmniej od trzech lat, i która zapewni bezpieczeństwo takiego używania broni i amunicji.

